<!--
```{article-info}
:author: basics
:date: "{sub-ref}`today`"
:read-time: "{sub-ref}`wordcount-minutes` min read"
```
-->

(physics-hs:mechanics:actions:def)=
# Forza, momento di una forza, azioni distribuite

## Forza concentrata

Una forza (concentrata) è una quantità vettoriale di dimensioni fisiche,

$$[\text{forza}] = \frac{\text{[massa]}\text{[lunghezza]}}{\text{[tempo]}^2}$$

che può essere misurata tramite un dinamometro, e il cui effetto può alterare le condizioni di equilibrio o di moto di un sistema fisico.

Oltre alle informazioni tipiche di una quantità vettoriale - intensità, direzione e verso - contenute nel vettore forza $\vec{F}$, è spesso necessario conoscere il **punto di applicazione**, o la retta di applicazione, della forza.

## Momento di una forza concentrata
Il momento di una forza $\vec{F}$ applicata nel punto $P$, o con retta di applicazione passante per $P$, rispetto al punto $H$ viene definito come il prodotto vettoriale,

$$\vec{M}_H = (P - H) \times \vec{F}$$

## Sistema di forze, risultante delle azioni e carichi equivalenti
Dato un sistema di $N$ forze $\left\{ \vec{F}_n \right\}_{n=1:N}$, applicate nei punti $P_n$, si definiscono:
- **risultante** del sistema di forze: la somma delle forze,

  $$\vec{R} = \sum_{n=1}^{N} \vec{F}_n \ ,$$

- risultante dei momenti rispetto a un punto $H$: la somma dei momenti

  $$\vec{M}_H = \sum_{n=1}^{N} (P_n - H) \times \vec{F}_n \ ,$$

- un **carico equivalente**: un sistema di forze che ha la stessa risultante di forze e momenti; per un sistema di forze, è possibile definire un carico equivalente formato da una sola forza, la risultante delle forze $\vec{R}$ applicata nel punto $Q$ ricavato dall'equivalenza ai momenti

  $$\begin{aligned}
    \vec{R} & = \sum_{n=1}^{N} \vec{F}_n \\
    (Q - H) \times \vec{R} & = \sum_{n=1}^{N} (P_n - H) \times \vec{F}_n \\
  \end{aligned}$$

## Coppia di forze
Una coppia di forze è un carico equivalente a due forze di uguale intensità e verso opposto, $\vec{F}_2 = - \vec{F}_1$, applicate in due punti $P_1$, $P_2$ non allineati lungo la retta di applicazione delle forze per avere effetti non nulli.

**todo** *immagine*

La risultante delle forze è nulla,

$$\vec{R} = \vec{F}_1 + \vec{F}_2 = \vec{F}_1 - \vec{F}_1 = \vec{0} \ ,$$

mentre la risultante dei momenti non dipende dal polo dei momenti,

$$\begin{aligned}
  \vec{M}_H & = (P_1 - H) \times \vec{F}_1 + (P_2 - H) \times \vec{F}_2 = \\
  & = (P_1 - H) \times \vec{F}_1 - (P_2 - H) \times \vec{F}_1 = \\
  & = (P_1 - P_2) \times \vec{F}_1 =: \vec{C} \ .
\end{aligned}$$

## Campi di forze
**todo**

## Azioni distribuite
**todo**
